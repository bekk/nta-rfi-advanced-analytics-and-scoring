# Supplier profile

Bekk Consulting AS (heretter kalt BEKK) er et norsk konsulentselskap. Selskapet gjennomfører prosjekter for store private og offentlige virksomheter innen strategisk rådgivning, utvikling av IT-systemer og design av digitale tjenester. BEKK har i dag ca 370 fagpersoner, og har kontorer i Oslo og Trondheim.

Kundeporteføljen består blant annet av halvparten av Norges 20 største bedrifter samt en rekke av landets største offentlige etater. Cirka 51% av selskapets omsetning kom i 2014 fra offentlig sektor og cirka 49% fra privat sektor. BEKK jobber primært som langsiktig samarbeidspartner for sine kunder. Over 80% av omsetningen i 2014 kom fra kunder som har samarbeidet med BEKK i over fem år. Samtlige av disse kundene har inngått langsiktige samarbeids- og rammeavtaler med selskapet. 

BEKK er et av få konsulentselskap i Norge med store fagmiljøer innenfor både strategisk rådgivning, utvikling av IT-systemer og design av digitale tjenester. Basert på denne unike kompetansebredden leverer BEKK prosjekter med høy grad av tverrfaglighet. 